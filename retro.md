# Retrospektiivitekniikat

”Start, Stop, Continue, More of, Less of Wheel” perustuu siihen, että kaikki osallistujat piirtävät ympyrän paperille ja jakavat sen viiteen osioon. Osioihin tulisi kirjoittaa mitä tiimin pitäisi alkaa tehdä, minkä tekeminen pitäisi lopettaa, mitä pitäisi jatkaa, mitä pitäisi tehdä enemmän ja mitä pitäisi tehdä vähemmän. Näitä käydään sitten yhdessä läpi ja osallistujat kommentoivat toistensa näkemyksiä ja päättää mitä käytännön toimenpiteitä keskustelun pohjalta pitäisi tehdä. Kokonaiskesto 10-25min.

”Glad, Sad, Mad” –tekniikassa osallistujat keräävät ensin 10-15min ajan huomioita edellisestä sprintistä yksittäisille lapuille (yksi huomio per lappu). Tämän jälkeen laput sijoitellaan taululle (10-15 minuutissa) kolmen kategorian alle: ”Glad” eli positiiviset asiat; ”Sad” eli sisäiset negatiiviset asiat; ja ”Mad” eli ulkoisten vaikuttajien aiheuttamat negatiiviset asiat. Sitten taululta poistetaan duplikaatit alle 5 minuutissa. Sitten äänestetään mitä lappuja käsitellään (max 10min). Lopulta laput käsitellään järjestyksessä aloittaen eniten ääniä saaneista lapuista ja niistä keskustellaan ja päätetään käytännön toimenpiteitä. Tätä jatketaan, kunnes laput loppuvat tai retrospektiivin kokonaiskesto ylittää tunnin.
